--- 
created_at: 2008-12-24 15:10:00 +01:00
layout: post
tags: "rails merb"
title: "Merb on Rails"
typo_id: 62
---
Ez most akkora hír, hogy erről nekem is írnom kell. A két legismertebb Rubys keretrendszer *a Merb és a Rails egyesül*. Elsőre megdöbbentő, hiszen az utóbbi hónapok arról szóltak, hogy a két tábor folyamatosan piszkálta egymást. Most mégis leültek és úgy határoztak, hogy a Merb előnyeit szépen beépítik a Rails 3-ba.

Egy ideje próbálom rávenni magam, hogy írjak egy nagyobb projektet Merb alapokon. Mindeddig nem tudtam rávenni magam, mivel cégen belül problémás lenne egy újabb keretrendszert elővenni (ennek a részleteibe most nem akarok belemenni), magán projektek meg most idő hiányában nem nagyon vannak. Arról sokat hallottam és olvastam, hogy a Merb mennyire jó, és hogy milyen jó a modularitás, a DataMapper, a letisztult API, stb. Most mindezek úgy tűnik meglesznek a Railsben is. Nagyon jó!

Másik oldalról amiatt nagy hír ez az egyesülés, mert legtöbbször az tartott vissza a Merbtől, hogy Rails alapokon sok dolgot sokkal rövidebb idő kifejleszteni, mivel rengeteg plugin és gem érhető el, ami csak ezt a keretrendszert támogatja. Ezentúl a plugin fejlesztőknek sem kell kétfelé fejleszteni, kevesebb fejlesztési erőforrás lesz megosztva. Hátravan még a különböző bejelentés véleményező bejegyzések elolvasása, de az biztos, hogy 2009 nagyon érdekes év lesz Ruby vonalon.

Januárban előbb lesz egy Rails 2.3, amiben szintén lesz [jónéhány][1] [hasznos][2] [új][3] [feature][4]. A 3.0-ás verzió pedig a jövő évi RailsConfra várható. További infóért olvassátok a [hivatalos bejelentést][5] és a [fejlesztők][6] [véleményeit][7] (meg [itt][8] és [itt][9]).

[1]: http://ryandaigle.com/articles/2008/11/18/what-s-new-in-edge-rails-default-scoping
[2]: http://ryandaigle.com/articles/2008/11/20/what-s-new-in-edge-rails-object-try
[3]: http://ryandaigle.com/articles/2008/12/18/what-s-new-in-edge-rails-rails-metal
[4]: http://ryandaigle.com/articles/2008/12/11/what-s-new-in-edge-rails-application-generators
[5]: http://weblog.rubyonrails.org/2008/12/23/merb-gets-merged-into-rails-3
[6]: http://yehudakatz.com/2008/12/23/rails-and-merb-merge/
[7]: http://brainspl.at/articles/2008/12/23/merb-is-rails
[8]: http://merbist.com/2008/12/23/rails-and-merb-merge/
[9]: http://splendificent.com/2008/12/the-merb-rails-merger-announcement-an-inside-opinion/

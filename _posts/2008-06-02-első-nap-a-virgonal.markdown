--- 
created_at: 2008-06-02 22:58:01 +02:00
layout: post
tags: "virgo job"
title: "Első nap a Virgónál"
typo_id: 49
---
Eredetileg nem akartam írni az első napomról, de aztán találtam ezt az [első munkanapos][1] élményt az rss olvasómban, és kellett valami, hogy belinkelhessem. Olvassátok el. Vicces.

[1]: http://thedailywtf.com/Articles/Stupid-Secretary-WTF.aspx

Velem azonban semmi ilyesmi nem történt. Volt viszont madárcsicsergős meeting, grillparti délben, később torta, még több meeting, és persze munka is. Sőt, ami azt illeti beérkezésem utáni második órában már ki is pipálhattam az első feladatomat, ami egy projekt update volt Rails 2.1-re (BTW, aki nem Edge-en él az lépjen fel 2.1-re. [Érdemes][2]).

[2]: http://weblog.rubyonrails.org/2008/6/1/rails-2-1-time-zones-dirty-caching-gem-dependencies-caching-etc

Azt mondják, azért nem minden nap ilyen, ez csak a beetetés. Viszont a légkör jó volt, és a projekt is jónak tűnik (a rubys része legalábbis). Kaptam monitort is (Samsung 223BW, az [itthoni][4] nagyobb, meg jobb is, de a célnak ez is megfelel), meg vadiúj Apple alu billentyűzetet. Persze szokás szerint a magyar Apple kereskedők nem voltak <del>képesek</del> hajlandóak megérteni, hogy angol kiosztással szeretném, de ebből inkább nem csinálok problémát. A következő körben szerintem beszereztetek magamnak egy [Griffin Elevator][3] notebook állványt is. Múlt héten volt alkalmam a KiBuban kipróbálni, és beleszerettem.

[3]: http://www.macbolt.hu/elevator/
[4]: http://turulcsirip.hu/perma/820780669


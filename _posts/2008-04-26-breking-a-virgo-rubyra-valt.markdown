--- 
created_at: 2008-04-26 19:47:20 +02:00
layout: post
tags: "ruby rails job virgo"
title: "Bréking: a Virgo Rubyra vált"
typo_id: 38
---
Most hogy mindenkinek a figyelmét eléggé felkeltettem a <del>bulváros</del> félrevezető címmel, elárulom, hogy ez mit is takar. A [Virgo Systems Kft.][1], amit nyilván mindenki az iWIWről ismer, ezen kívül nagyon sok mást is fejlesztett és fejleszt (illetve üzemeltetnek is, meg egyebek, de ez most nem lényeges). Főleg Java és .NET alapú rendszereket építenek, de mostanában kacsingatnak a Ruby irányába is. Az első Ruby on Rails rendszerre épülő projektjük már el is készült.

[1]: http://virgosystems.hu/

Nézzük sorjában mi is történt mostanában: A [BlueBird][7] az [önéletrajzomat][6] látva keresett meg engem és [másokat][2]. A Virgonak kerestek 2-3 éves szakmai tapasztalattal rendelkező Ruby fejlesztőt. Gondoltam megnézem, hogy miről lenne szó. Ez után jött [az első][4], majd a [második][5] találkozás. Szerdán pedig felhívtak, hogy ha vállalom, akkor szívesen látnak.

[2]: http://turulcsirip.hu/perma/785642032
[4]: http://turulcsirip.hu/perma/791073393
[5]: http://turulcsirip.hu/perma/794285681
[6]: /pages/resume.html
[7]: http://www.bluebird.co.hu/


Három héttel ezelőtt még teljesen más terveim voltak. [Ezekről írtam][8] itt is. Kellett még futnom pár kört, mielőtt végleges választ adok. Egyik projekt, amin mostanában sokat dolgozom megérezné, ha hirtelen otthagynám őket, úgyhogy végül úgy egyeztünk meg, hogy májusban még ebben befejezem a feladataimat, június 2-án reggel pedig kezdődik az első munkanapom a Virgoban.

[8]: http://lackac.hu/tag/cegalapitas.html

Bevallom kicsit szkeptikusan indultam neki az elején, de igazából tetszik amit terveznek. Szeretnének több projektben is esélyt adni a Rubynak. Már van pár fejlesztő náluk, aki legalább pár hónapja foglalkozik Rubyval és Rails-szel, és el is készült az első projektjük, ami elejétől végéig ezekre épül. Az én feladatom a cégben az lesz, hogy ezekben a projektekben hasznosítsam a tudásomat, és továbbadjam a tapasztalataimat.

Számomra leginkább azért izgalmas ez, mert csak most kezd kiépülni a cégen belül az ezzel a technológiával kapcsolatos tudásuk. Közösen tudjuk kialakítani azokat a gyakorlatokat és eszközöket, amiket a projektek során alkalmazunk. Mindeközben pedig bizonyítanunk kell hogy a Ruby valóban megfelelő eszköz arra amit csinálunk. Szóval lesz benne kihívás, nem is kicsi, de állok elébe.

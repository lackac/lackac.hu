--- 
created_at: 2008-08-28 17:36:45 +02:00
layout: post
tags: "ruby meetup budapest.rb"
title: "Breaking news: Indul a Ruby Meetup a.k.a. budapest.rb"
typo_id: 57
---
Apró utalásokat már tettem rá, néhány embernek már említettem az ötletet. Mostantól viszont hivatalos. Indul a [budapest.rb][1], az első és egyetlen magyar találkozó (tudomásom szerint), ami a Rubys / Railses közösséget hivatott összefogni. Havi találkozók lesznek, hasonló légkörben, mint a [Newtech meetup][2].

[1]: http://ruby.meetup.com/139/
[2]: http://newtech.meetup.com/42/

Idézet a meetup leírásából:

> A budapest.rb Ruby fejlesztők és a technológiával ismerkedők érdekében jött létre. A találkozók során a megismerhetjük a többi magyar Ruby fejlesztőt, tanulhatunk egymástól, és megoszthatjuk saját tapasztalatainkat.

Már régóta foglalkoztat egy ilyen esemény szervezésének gondolata, és az utóbbi hónapokban végre összeállt a kép. Már az első alkalom is alakul. *Szeptember 17-én lesz a KÉK-ben este hétkor*. A részleteket még szervezzük, de már most írjátok fel a naptáratotokba.

Lehet még jelentkezni előadónak az első alkalomra. 1-2 előadást szeretnénk még a jelenleg bejelentettek mellett, amelyek max. 5-10 perc hosszúságúak kellene legyenek. Akinek lenne kedve előadást tartani írjon nekem egy mailt a meetup kukac lackac.hu címre.

Szóval regisztráljatok a [budapest.rb][1] oldalán, RSVPzzetek, és gyertek el. Meglátjátok legendás lesz!


--- 
created_at: 2008-03-17 01:18:00 +01:00
layout: post
tags: "plastik blog analytics"
title: "Plastik Effect"
typo_id: 30
---
> lackac blogja plastik'dd (via [gazs][7])

[7]: http://twitter.com/gazs/statuses/771992771

Szombat délután Kecskeméten voltam egy jótékonysági koncerten, és a szokásos későn kezdés miatt gondoltam vetek egy pillantást twitteren arra, hogy mi történhetett az elmúlt 24 órában. Erre egyből a második helyen a fenti csirip fogadott gazstól.
Első reakció: [Angelday][1] [írt rólam][2], ami valószínűleg jó dolog. Második reakció: wait for a sec, ezt a kifejezést valahonnan ismerem (ld. slashdot/digg effect), oops, akkor valami baj lehet. Mivel mobilon neteztem, nem nagyon volt lehetőség, hogy utánajárjak egyből a dolognak, úgyhogy további információkért felhívtam gazst.

[1]: http://plastik.hu/
[2]: http://plastik.hu/2008/03/15/nyomom-a-blogot-utom-a-gepet/

Már itthon vagyok, de még nem volt időm alaposan megnézni, hogy mi okozhatta a kiesést. Tegnap gondok akadtak az egyik szerver RAID parícióival, ami a rendszergazda szerint befolyásolhatta a dolgot. Persze teljességgel elképzelhető, hogy a Typo blogmotor a hibás (vagy inkább, hogy nem kapcsoltam be normális cachelést). Esetleg lehet több processzben kellett volna futtatni a blogot. Na de ne menjünk részletekbe. Majd ezt még jobban kivizsgálom.

### Plastik Effect definition by Google Analytics

Nézzük, hogyan néznek ki a Google Analytics statok így egy nap távlatából. Az amúgy alacsony látogatottságban a szombati nap egy szép magasan kiugró pont a grafikonokon. Picit kevesebb mint *300 egyedi* látogató és majdnem *800 pageview*. Ezeket *86%*-ban új látogatók produkálták.

A források nagyjából fele közvetlen plastik link, negyede direkt link, ami valószínűleg főként asztali rss olvasó lehet, tekintve, hogy a többi forrás megosztva jön Google Readerből és Netvibestól.

Számomra leginkább a tartalmi statisztikák voltak érdekesek. Angelday a posztja alapján azt gondoltam, hogy inkább a [hatornot][3] és [namegen][4] projektek fogják a látogatókat érdekelni, ennek ellenére úgy tűnik legtöbben inkább a főoldalról kiinduló szörfölést választották. Nagyjából fele annyian indultak a név generátortól, és néhányan pedig valamelyik bejegyzéstől (feltehetően rss olvasóból). Örömmel láttam, hogy sokan megnézték az [rólam][5] és [önéletrajz][6] oldalakat is. Azokra rá is férne egy kis frissítés.

[3]: http://hatornot.lackac.hu
[4]: /lab/namegen/
[5]: /pages/about.html
[6]: /pages/resume.html

Szóval mindent összevetve, végül pozitív kimenetele volt a effektnek. Többen felvették a blog [rss feedjét][8], ami rendszeres olvasókat jelent, és engem pedig gyakrabb posztolásra késztet. **Ezennel szívélyesen üdvözlök minden új olvasót!**

[8]: http://feeds.feedburner.com/LacKacHu

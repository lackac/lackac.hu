--- 
created_at: 2008-04-21 20:43:48 +02:00
layout: post
tags: "ceg cegalapitas tippek"
title: "Cégalapításról máshol"
typo_id: 37
---
Jó ideje nem volt cégalapításos bejegyzés, és ennek az az oka, hogy úgy néz ki mégsem fogok egyelőre céget alapítani. A dolgok másképp alakultak, mint elsőre számítottam, de hogy pontosan hogyan, azt egyelőre árulhatom el (főleg mivel még semmi sem biztos). De hogy a kedves olvasó se maradjon hasznos tippek nélkül, megosztom amit a minap találtam. A múlt héten vetődtem valahogyan a [Vállalkozás-blog][1] hasábjaira, ami kifejezetten most alakuló kis cégek kezdő lépéseit szeretné segíteni.

[1]: http://vallalkozas.blog.hu/

A blog írója, Péter így határozza meg a tematikát:

> A vállalkozás blog kifejezetten a vállalkozás alapításával kapcsolatos témákkal foglalkozik. Nem célom tapasztalt, dörzsölt vállalkozókat a profitszerzés fortélyaira tanítani, mivelhogy Ők valószínű jobban értenek hozzá. [...] Egyrészt a kevésbé izgalmas, és cseppet sem szórakoztató vállalkozásalapítási szabályokat szeretném feldolgozni, elsősorban a jogi oldalról (ebben nagy segítség, hogy a diplomamunkámat ebből írtam). [...] Ezenkívül tervbe vannak még, ahogy az időm engedi, könnyedebb témák is, ötletek, talán fortélyok, és ami még kikívánkozik belőlem.

Szóval, hogyha cégalapítás témában kerestek tippeket, tanácsokat, vagy csak esti olvasmányt, akkor látogassátok meg a [vállalkozás-blogot][1]. Természetesen, ha tisztábban körvonalazódnak a dolgok körülöttem, beszámolok majd, hogy hogyan haladtam tovább. Addig is itt marad a szokásos téma: [ruby][2], [firefox kiterjesztések][3], [hobbi projektek][4].

[2]: http://lackac.hu/tag/ruby.html
[3]: http://lackac.hu/tag/firefox.html
[4]: http://lackac.hu/tag/project.html

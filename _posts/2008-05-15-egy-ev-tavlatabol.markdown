--- 
created_at: 2008-05-15 15:36:56 +02:00
layout: post
tags: "blog history"
title: "Egy év távlatából"
typo_id: 42
---
Észre sem vettem és eltelt egy év a [lackac.hu][1] blog életében. [Az első bejegyzés][2] tavaly április 29-én keletkezett. Azóta változtak picit a témák, gyakoribbak lettek a bejegyzések, és hát sok minden történt az egy év alatt.

Ebben a visszatekintő bejegyzésben összeválogattam, hogy nekem mi tetszett leginkább a korábbi posztok közül. Nem szempont a bejegyzések forradalmi jellege, még csak az írás minősége sem. Inkább az alapján válogattam, hogy milyen hatással volt rám.

[1]: http://lackac.hu/
[2]: http://lackac.hu/2007/04/29/greeting.html

### A kezdetek

Az egész a [Kitchen Budapesttel][kb] indult. Kellett egy hely, ahova felrakom a pályázatomat, és amúgy is mocorgott bennem egy blog gondolata. A következő fél évet nagy mértékben meghatározta a KiBu. Olyan dolgokon dolgoztam ott, mint egy [multitouch screen][3], amiről az első beválogatott bejegyzés is szól. Túl sok időm nem maradt Rubyra és Railsre, és bár több kibus projektben is használtam őket, nem ez volt sajnos a jellemző.

[kb]: http://kitchenbudapest.hu/
[3]: http://lackac.hu/2007/05/31/kibu_felulet.html

### Hobbi projektek

Tavaly december környékén kezdett elegem lenni a médiaművészesdiből és elkezdtem más irányba nézelődni. Ekkor indult be a hobbiprojekt gyártás is talán az egydélutános [hat-or-not][4] projekttel. Ez a projekt amúgy a későbbiekben kitűnő talajul szolgált mindenféle Rubys kísérletezésre, bár ezekből nem sok minden látszik. Ide tartozó infó, hogy az *egészet lehet hogy újraírom pythonban*, hogy legyen mivel [Google AppEnginet][appe] tesztelnem.

[4]: http://lackac.hu/2007/12/14/hat-or-not.html
[appe]: http://code.google.com/appengine/

Később építettem [domain rss feedet][5] egyik [kedvenc ruby gememmel][hpr], és a tavaszi konferenciaszezont pedig egy online [backchannel szolgáltatással][6] indítottuk. Ehhez kapcsolódó hír, hogy a backchannellel kapcsolatban még nagy terveink vannak. Csak jusson idő rá.

[5]: http://lackac.hu/2008/02/04/feed-epites-html-bol.html
[6]: http://lackac.hu/2008/03/04/web-2-symposium-backchannel.html
[hpr]: http://code.whytheluckystiff.net/hpricot

### Firefox kiterjesztések

Már nem is tudom hányszor váltottam ide-oda Safari és Firefox között. Talán a második Firefox 3 béta környékén ez újra megtörtént a tűzróka irányába, és végül ott is ragadtam. Az indok, hogy sokkal használhatóbb macen, mint elődei, és egyszerűen kiegészíthető új funkciókkal. Erre kicsit rá is kaptam és ennek hatására született több [firefox extension][ffext] is. A kedvencem ezek közül a [rendszerüzenet küldözgetős][7], de nézzétek meg a [többit][ffext] is.

[7]: http://lackac.hu/2008/03/26/rendszeruzenetek-firefoxbol-es-turulcsirip-growl.html
[ffext]: http://lackac.hu/tag/extension.html

### Növekvő forgalom

A gyakoribb posztolásnak és természetesen a [twitter közösségnek][tcs] köszönhetően a lackac.hu felkeltette *"A"-listás blogger* [Angelday][plastik] figyelmét is, minek következtében a blog megtapasztalt egy [plastik effektet][8]. A látogatási statisztikákat arra a pár napra szépen megdobta a plastik felől jövő forgalom, és jó látni, hogy az új látogatók nagy része megmaradt később is.

[8]: http://lackac.hu/2008/03/17/plastik-effect.html
[tcs]: http://turulcsirip.hu
[plastik]: http://plastik.hu/

### Szakmai mozgolódás

A kibus félév után már nagyon hiányzott az aktív webfejlesztés, úgyhogy tavaly év végén megkerestem egy régi francia ismerősömet, Etiennet, aki itt élt Budapesten, és korábban már ajánlott Rubys munkát. Végül becsatlakoztam pár projektjébe, amit a [Woa][] csinál, és nagyon jó volt. Mivel ezt csak kvázi félállásban csináltam, azt kezdtem el tervezgetni, hogy alapítok céget, és bevállalok más közben kirajzolódni látszó projekteket is. El is indultam ennek rögösnek vélt útján, amiről az első [cégalapítós bejegyzésben][9] írtam. Később azt beszéltük meg Etiennenel, hogy mivel ő amúgy is meg akarja szüntetni a magyar cégét, és csak a franciát viszi tovább, én átvenném tőle a stafétabotot. Persze ez se lett volna sokkal egyszerűbb, mint egy cégalapítás, de legalább mindketten jobban jövünk ki.

Végül mégsem ezt az utat választottam, mivel kaptam egy jobb [ajánlatot a Virgo Systemstől][10]. Sokat töprengtem, hogy elfogadjam-e, de végül úgy döntöttem, hogy jelenleg ez a legjobb számomra. Aztán majd meglátjuk.

[9]: http://lackac.hu/2008/03/14/cegalapitas-tippek-tapasztalatok.html
[10]: http://lackac.hu/2008/04/26/breking-a-virgo-rubyra-valt.html
[Woa]: http://woa.hu

Szóval itt tartok most. Aki idáig elolvasta, annak köszönöm. A kommentekben szívesen látnám, hogy nektek melyik bejegyzések tetszettek leginkább, és javaslatokat is szívesen fogadok.

--- 
created_at: 2008-07-09 19:17:54 +02:00
layout: post
tags: "blog health"
title: "Rövid szolgálati közlemény"
typo_id: 52
---
**Rövid szolgálati közleményünk következik.**

Az elmúlt hetekben nem tudtam írni a blogra, aminek főként a jó ideje gyógyulni nem akaró kötőhártyagyulladásom az oka. Emiatt minden programban másfélszeresre növeltem a betűméretet, és még így is bezoomolva gépezek sokszor, mivel amúgy homályos lenne a kép (ezt is így írom).

Az ügyeletes és rendelői orvosokról is lehetne írni bőven hozzá nem értés és nemtörődömség témakörben, holnap új dokit próbálok ki. És ahogy ilyenkor lenni szokott a múlt heti betegszabimon pont azokkal a dolgokkal nem tudtam foglalkozni, amikkel amúgy a "szabi" miatt tudtam volna, mert végre időm az jutott volna rá. Ilyenkor veszi észre az ember, mennyire függ a techinkától. Nem is jöhetett volna sokkal rosszabbkor ez a betegség. Virgóban amúgy is szűk határidők, és egyéb súlyosbító tényezők is vannak.

Nem is nyavalygok tovább, ennyit is csak azért, hogy értsétek miért nem írtam mostanában. Nektek vígasztalásul annyit, hogy tartogatok pár érdekes bejegyzés ötletet, amiket megírok, amint lesz időm, energiám és természetesen látásom hozzá.

**Rövid szolgálati közleményünket olvasták.**


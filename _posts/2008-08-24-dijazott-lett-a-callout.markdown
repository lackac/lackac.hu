--- 
created_at: 2008-08-24 22:09:46 +02:00
layout: post
tags: "callout firefox extension contest"
title: "Díjazott lett a Callout"
typo_id: 56
---
Említésre méltó hír itt a blogon is, hogy az [Extend Firefox 3][1] versenyen díjazott lett a [Callout][2] firefox kiterjesztésem. A kiterjesztés lehetővé teszi, hogy web alkalmazások és Greasemonkey szkriptek az operációs rendszer értesítő rendszerén (mac alatt Growlon, windowson az a taskbarból kibújó izén) keresztül tudjanak üzenetet küldeni a felhasználónak.

[1]: http://www.extendfirefox.com/
[2]: http://lackac.hu/2008/03/26/rendszeruzenetek-firefoxbol-es-turulcsirip-growl.html

Az *új Firefox kiterjesztés* kategóriában kerültem a hat *futottak még* díjazott közé. A nyereményem egy [Firefox Ogio Messenger Bag][3] megtömve [pólókkal][4], könyvekkel, matricákkál és egyéb jóságokkal. Ezen kívül pedig egy [ActiveState Komodo][5] licensz (meséljen nekem erről valaki, aki már használta), bögre meg póló (gondolom ActiveState brandelt). A legjobban a messenger bag izgat, mivel megérett már az idő egy új táskára, ez pedig remélhetőleg ideális lesz a városi notebook hurcolászásra.

[3]: http://store.mozilla.org/product.php?code=MZ34014&catid=10
[4]: http://store.mozilla.org/category.php?catid=9
[5]: http://www.activestate.com/Products/komodo_ide/index.mhtml

Persze örültem volna még egy Macbook Airnek (azt kapott a három győztes), de nem is számítottam rá, hogy nyerek. Úgy voltam vele, hogy ha már belefogtam ebbe a kiterjesztés fejlesztős dologba, akkor azzal nem veszítek, hogy benevezek párat. A Callout kiterjesztésen kívül még a [Tea Time][6] indult. Nevezéskor annak mondjuk nagyobb esélyt jósoltam, de a Firefox 3-ra updatelt kiterjesztések kategóriában győztes [Read It Later][7] kiterjesztés tudja mindazt, amit a Tea Time nyújt, és még többet is. Szóval nem lepett meg, hogy nem a Tea Time-ot választották. És meg kell jegyeznem, hogy a Read It Later tényleg nagyon jó lett.

[6]: http://lackac.hu/2008/02/08/teahoz-read-it-later-firefox-3-ra.html
[7]: http://www.ideashower.com/ideas/launched/read-it-later/

Az eredményekről több blog is beszámolt, ami hozott egy kis extra látogatottságot az angol [project page][8] és a [GitHub repo][9] oldalakra, de azért semmi túl komoly. Itt van pár bejegyzés azok közül, amiket találtam:

[8]: http://lackac.name/
[9]: http://github.com/lackac/callout

* [Mozilla Crowns Best Firefox 3 Extensions][lh] (LifeHacker)
* [Mozilla Selects its 7 Best Firefox 3 Extensions][mash] (Mashable)
* [The Winners of ‘Extend Firefox’ - Best Firefox Addons][mu] (MakeUseOf)

[lh]: http://lifehacker.com/5039968/mozilla-crowns-best-firefox-3-extensions
[mash]: http://mashable.com/2008/08/21/mozilla-best-firefox-3-extensions/
[mu]: http://www.makeuseof.com/tag/a-closer-look-at-the-extend-firefox-winners/
